262 Sabbata in Albzlv.

Divina cujus charitas
Sacrum propinat sanguinem,
Almique membra corporis
Amor Sacerdos immolat.

Sparsum cruorem postibus
Vastator horret angelus:
Fugitque divisum mare:
Merguntur hostes fluctibus.

Jam Pascha nostrum Christus est,
Paschalis idem victima&

Et pura puris mentibus
Sinceritatis azyma.

O vera coeli victima,
SubJecta cui sunt tartara,
Soluta mortis vincula,
Recepta vitae praemia.

Victor subactis inferis
Trophaea Christus explicat,
Coeloque apert0‚ subditum
Regem tenebrarum trahit.

Ut sis perenne mentibuS‚
Paschale Jesu gaudium:
A morte dira criminum

Vitae renatos libera.

Deo Patri sit gloria,
Et Filio, qui a mortuis
Surrexit, ac Paraclito,
In sempiterna saecula.

