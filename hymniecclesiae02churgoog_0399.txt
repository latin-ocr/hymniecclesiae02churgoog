In Festo S. Mariae Magdalenae. 359

Surgentem cum victoria
Jesum vidit ab inferiS,
Prima meretur gaudia
Quae plus audebat caeteris,

Uni Deo sit gloria

Pro multiformi gratia,
Qui culpas et supplicia
Remittit et dat praemia.

AD LAUDES.

Aeterni Patris Unice,

Nos pio vultu respice, â€™
Qui Magdalenam hodie
Vocas ad thronum gloriae.

In thesauro recondita
Regis est drachma perdita,
Gemmaque lucet inclyta
Ex luto luci reddita.

Jesu dulce refugium,
Spes una poenitentium,
Per peccatricis meritum
Peccati solve debitum.

