In Festo SS. Innocentium.

Exclamat amens nuntio:
Successor instat, pellimur:
Satelles i, ferrum rape:

Perfunde cunas sanguine.

Quid proficit tantum nefas?
Quid crimen Herodem juvat?
Unus tot inter funera
Impune Christus tollitur.

Jes'uâ€š tibi sit gloria,

Qui natus es de Virgine,
Cum Patre et almo Spiritu,
In sempiterna saecula.

AD LAUDES.

Salvete flores Martyrum,
Quos lucis ipso in lumine
Christi insecutor sustulit,
Ceu turbo nascentes rosas,

Vos prima Christi victima,
Grex immolatorum tener,
Aram sub ipsam simplices
Palma et coronis luditis.

jesu, tibi sit gloria,

Qui natus es de Virgine,
Cum Patre et a1mo Spiritu,
In sempiterna saecula.

