Donu‘m‘ca.

Ο Christe, dum fixus cruci
Expandis orbi brachia,
Amare da crucem3 tuo
Da nos in amplexu mori.

Deo Patri sit gloria,
Ejusque soli Filio,

Sancto simul cum Spiritu,
Nunc, et per omne seculum.

AD VESPERAS.

O Luce qui mortalibus
Lates inaccessa, Deus!

Praesente quo sancti tremunt
Nubuntque vultus Angeli:

Hic, ceu profunda conditi
Demergimur caligine:
Aeternus at noctem suo
Fulgore depellet dies,

Hunc nempe nobis praeparas
Nobis reservas hunc diem,
Quem vix adumbrat splendida
Flammantis astri claritas.

Moraris heu! nimis diu
MorariS, optatus dies:

Ut te fruamur, noxii
Linquenda moles corporis.

