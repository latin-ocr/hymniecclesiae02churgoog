SS. Lazari, Mariae, etc. 1 5 1

Hic dum ministrat Martha celer gradu,
Fraterque laetas assidet ad dapes;
Maria, Christo tu fragranti

Vasa reples pretiosa nardo,

Pedes inungens, tergere crinibus
Gaudes; liquorem fundis et in caput;
Et, vase fracto mox inundans,

Tecta novo recreas odore.

Sed cur iniquo dente lacesseris,
Dum gloriosis obsequiis vacas?
Unguenta fundens, antevertis
Exequias morientis Agni.

Quantum per orbem Christiadum fides
Diffusa vastas subjiciet plaga3‚
Tantum Mariae grande factum

Per populos resonabit omnes,

Laus summa Patri, summaque Filio,
Sanctoque compar gloria Flamini,
Quo dante, J'am nunc sponsa Christi
Perpetua fruitur quiete.

