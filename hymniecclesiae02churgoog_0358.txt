318

In Passz‘one Domini.

Fac, cum vocante somno
Castum petis cubile,
Frontem locumque cordis
Crucis figura signet.

Crux pellit omne crimen,
Fugiunt crucem tenebrae3
Tali dicata signo

Mens fluctuare nescit.

Procul o procul vagantum
Portenta somniorum,
Procul esto pervicaci
Praestigiator astu.

O tortuose serpenS‚

Qui mille per maeandros
Fraudesque flexuosas
Agitas quieta corda,

Discede 3 Christus hic est,
Christus hic est, liquesce ;
Signum, quod ipse nosti,
Damnat tuam catervam.

Corpus licet fatiscens
Jaceat reclive paululum,
Christum tamen sub ipso
Meditabitur sopore.

Gloria aeterno Patri

Et Christo vero regi,
Paraclitoque sancto,

Et nunc et imperpetuum.

 

 

