Domz'nz'ca. 2 2 1

Praestet hoc nobis Deitas beata

PatriS‚ ac Nati, pariterque Sancti

Spiritus, cujus resonat per omnem
Gloria mundum.

AD LAUDES.

Per fflemem.

Aeterne rerum conditor,
Noctem diemque qui regis,
Et temporum das tempora,
Ut alleves fastidium.

Nocturna lux viantibus
A nocte noctem segregans,
Praeco diei jam sonat,
Jubarque solis evocat.

Hoc excitatus Lucifer
Solvit polum caligine,
Hoc omnis erronum cohors
Viam nocendi deserit.

Hoc nauta vires colligit,
Pontique mitescunt freta:
Hoc, ipsa petra Ecclesiae,
Canente‚ culpam diluit.

