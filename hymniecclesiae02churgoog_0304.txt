264

’ Dominica in Albztv.

Nobis diu qui debitae
Redemptor affixus cruci,
Nostrae dedisti prodigus
Pretium salutis sanguinem.

Ut sis perenne mentibus
Paschale Jesu gaudium:
A morte dira criminum
Vitae renatos libera. ,¹

Deo Patn‘ sit gloria,
Et Filio, qui a mortuis
Surrexit, ac Paraclit0,
In sempiterna saecula.

AD LAUDES·

Aurora coelum purpurat,
Aether resultat laudibus,
Mundus triumphans jubilat,
Horrens avernus infremit.

Rex ille dum fortissimus
De mortis inferno specu
Patrum Senatum liberum
Educit ad vitae jubar.

Cujus sepulchrum plurimo
Custode signabat lapiS,
Victor triumphat, et suo
Mortem sepulchro funerat.

