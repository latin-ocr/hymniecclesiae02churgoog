276

In Festo Corporis· Christi.

AD LAUDES.

Verbum supernum prodienS,
Nec Patris linquens dexteram,
Ad opus suum exienS,

Venit ad vitae vesperam.

In mortem a discipulo
Suis tradendus aemuIiS‚
Prius in vitae ferculo
Se tradidit discipulis.

Quibus sub bina specie
Carnem dedit et sanguinem:
Ut duplicis substantiae
Totum cibaret hominem.

Se nascens dedit socium,
Convescens in edulium,

Se moriens in pretium,

Se regnans dat in praemium.

Ο salutaris Hostia,

Quae coeli pandis ostium:
Bella premunt hostilia,

Da robur, fer auxilium.

Uni trinoque Domino
Sit sempiterna gloria:
Qui vitam sine termino
Nobis donet in patria.

 

